<html>
<head>
<title>Nuusbrief 74</title>
<style>
	body {font-size:12px;color:black;font-family: Arial;}
	p {text-align:justify;color:black;font-size:14px;font-weight:normal;}
	th {text-align:left; font-weight:bold; }
	h2 {text-align:center;color:red;font-size:14px;font-weight:bold}
	h3 {text-align:center;color:black;font-size:12px;font-weight:bold;}
	h4 {text-align:left;color:red;font-size:14px;font-weight:normal}
	p.center {clear:both;text-align:center;}
	table {font-size:14px;}
</style>
</head>
<body background=background1.jpg text=#004080>
<h4>Nr 74</h4>
<h4>Mei 2003</h4>
<table border=1><tr>
<TD>
<font color=red face="Courier New" size=2>Indeks:<br>
<UL>

<li><a href="#1">Familiekroniek op Laserskyf</a><br>
<li><a href="#2">"20-jarige Feesvieringe</a><br>
<li><a href="#3">Die Henning Kasteel te Karnin, Duitsland</a><br>
<li><a href="#4">Henning Museum</a><br>
<li><a href="#5">Bloemfontein Hennings hou Fees</a><br>
<li><a href="#6">Dr Pieter Hendrik Henning van Bloemfontein in Kollig</a><br>
<li><a href="#7">"Lekgoa" Henning</a><br>
<li><a href="#8">Afsterwe van Hennings</a><br>
<li><a href="#9">Name met 'n Bybelse Oorsprong</a><br>
<li><a href="#10">Henning Babas</a><br>
<li><a href="#11">Nog 'n Paar ou Foto's</a><br>
<li><a href="#12">Finansi&euml;le Bydraes deur ons Lede</a><br>
<li><a href="#13">Henning Museum</a><br>
</li>
</ul></tr></table>

<h2><a name=1>Familiekroniek op Laserskyf</a></h2>

<h3>ALLE HENNINGS MET 'N REKENAAR BEHOORT SO 'N CD TE H&Ecirc;</h3>


<img border="0" src="Nuus74-15.jpg" align="left" width="236" height="229">
<img border="0" src="Nuus74-16.jpg" align="left" width="228" height="228">

<p>Dit is met vreugde dat ons kan aankondig dat 'n rekenaar laserskyf (CD) met die volledige Henning Familiekroniek nou beskikbaar is. Dit bevat die volledige Familiekroniek, soos uiteengesit in die Derde Oplaag van die boek, plus heelwat addisionele gegewens, asook ongeveer 150 ekstra foto’s — hoofsaaklik van huidige geslagte. Dit bevat ook 'n baie volledige databasis, wat mens in staat stel om bykans enige inligting waarna gesoek word, vinnig op te spoor.  </p>
<p>Die laserskyf is baie verbruikervriendelik deurdat dit vanself laai die oomblik wat dit in die CD-aandrywer gesit word. Mens het ook nie 'n spesifieke rekenaarprogram nodig om dit te lees nie. Die aanwysings hoe om deur die gegewens te werk is heel eenvoudig. Selfs rekenaar “<i>ongeletterdes</i>” sal dit geniet om deur die data te blaai en te speel.</p> 
<p>Ons kan sonder huiwering s&ecirc; dat dit 'n professionele, ho&euml; kwaliteit produk is, wat volgens die jongste tegnologie saamgestel is. Die Henning familie is hier weereens op die voorpunt van tegnologie en alle Hennings kan, en sal, trots op hierdie produk wees.</p>
<p> Die prys is R150.00 per laserskyf, plus R5.00 vir posgeld en verpakking. Bestellings kan per brief, E-pos of telefonies geplaas word. Indien dit vir u geriefliker is, kan u die bestellingsbedrag direk in die Familiebond se bankrekening deponeer.  Besonderhede is as volg: ABSA Bank Villiersdorp; Tak no 334-612; Rekeningnaam — Henning Familiebond; Rekening no 2890 610 423. Verstrek asseblief u volledige voorletters en van as verwysing, anders weet ons nie wie die deposito gedoen het nie.</p> 
<p>Daar is nog 'n hele paar eksemplare van die boek <i>“Die Henning Familiekroniek</i>” beskikbaar. Die prys van die boek is R250.00 plus posgeld (versekerde pos) ten bedrae van R29.00. Dit is 'n A4 grootte boek van 368 bladsye. Dit weeg 1.33 kilogram — 'n lywige, maar pragpublikasie, waarop alle Hennings trots sal wees.</p>

<p class="center"><img src="line.gif" height="26" width="549"></p>


<h2><a name=2>20-jarige Feesvieringe</a></h2>

<p>Op 21 Julie 2004 sal ons Familiebond presies twintig jaar 
oud wees. Daar is verskeie familiebonde wat ouer as ons is, maar daar is nie 
veel van hulle (indien enige) wat meer as ons familiebond vermag het nie. Meeste 
familiebonde spring weg met 'n vaart, maar verloor vinnig stoom en kom dan 
knarsende tot stilstand en bly net in naam voortbestaan.</p>

<p>Die afgelope twintig jaar het die Henning Familiebond werklik van 
krag tot krag gegaan. Prestasies is volop. Al ons lede sal kan getuig daarvan. 
Ons voertuig loop soos 'n ge-oliede masjien en dit is alles aan die toewyding, 
betrokkenheid en entoesiasme van al ons lede te danke.</p>

<p>Die bestuur van die Familiebond is die mening toegedaan dat ons 
nie hierdie gebeurtenis moet laat verbygaan nie. Ons het gedurende 1988, na 
bykans vyf jaar, die eerste landwye fees te Aliwal-Noord gehou. Gedurende 1994 
het ons 'n tienjarige fees te Bloemfontein gehou. Ons behoort ons twintigste 
verjaardag weer met 'n landwye fees te herdenk.</p>

<p>Waar die bestuur van die 
Familiebond in die Wes-Kaap gesetel is, maar hier nie veel Hennings woon nie, is 
ons die mening toegedaan dat 'n fees in die Wes-Kaap nie 'n sukses sal wees nie. 
Verreweg die meerdeheid Hennings woon in die PWV gebied (Pretoria, Johannesburg, 
Oos- en Wesrand), terwyl daar ook 'n groot kontingent in Bloemfontein en 
omgewing woon.</p>

<p>Die enigste ge-organiseerde tak van die Familiebond bestaan egter te Bloemfontein.</p>

<p>Waar daar nog nie 'n landwye 
fees in die ou Transvaal gehou is nie, wil ons graag 'n uitdaging rig aan al ons 
lede woonagtig in die ou Transvaal, om na vore te kom en hulself vrywillig aan 
te bied om so 'n fees te re&euml;l — of behulpsaam te wees daarmee. Ons dink veral 
aan lede van die ou bestuur van die Familiebond, wat nog in hierdie streke woon. 
Volle ondersteuning sal sover as moontlik deur die bestuur gegee word. Die 
Familiebond sal R5&nbsp;000.00 begroot om aanvanklike re&euml;lings van die grond af te 
kry, maar hoop dat ons uiteindelik gelyk sal breek (of selfs 'n winsie maak).</p>

<p>Ons wil dit onder die aandag 
van die Transvalers bring dat die Bloemfonteiners met gulsige o&euml; kyk of hulle 
nie dalk hierdie gebeurtenis voor hulle kan wegraap nie.</p>

<p>Vrywilligers word gevra om die Bondsekretaris by die telefoonno op die voorblad te kontak.<p>
<img border="0" src="Nuus74-8.jpg" width="394" height="257">&nbsp;
<img border="0" src="Nuus74-9.jpg" width="394" height="256">
<p>

Ses foto’s wat tydens die 1988 Henning-fees te Aliwal-Noord geneem is. Links wag 
die Burgemeester van Aliwal-Noord, Gawie Swart en Bondsekretaris, Olivier 
Henning die optog bestaande uit ‘n perdekommando, koets en ossewa in. In die 
agtergrond is 'n deel van die feesgangers. Oom Len Henning (80) en 'n Henning 
seun en dogter klim uit die koets om ‘n oorkonde aan die Burgemeester te 
oorhandig. Regs beweeg die optog deur die strate van Aliwal-Noord, met twee 
ruiters met die landsvlag en Henningvlag heel voor. Op foto 3 waai oom Len, 
Frieder en Eske vir die feesgangers langs die strate. Foto 4 – 'n Henning ossewa 
met feesgangers in tradisionele Voortrekkerdrag. Foto’s 5 en 6 van vrolike en 
gelukkige feesgangers.<p>

<img border="0" src="Nuus74-13.jpg" width="228" height="149">
<img border="0" src="Nuus74-14.jpg" width="228" height="149">
<img border="0" src="Nuus74-17.jpg" width="228" height="156">
<img border="0" src="Nuus74-18.jpg" width="228" height="139">

<p class="center"><img src="line.gif" height="26" width="549"></p>


<h2><a name=3>Die Henning Kasteel te Karnin, Duitsland</a></h2>

<p>Ons het nou al verskeie kere berig oor die Henning kasteel te Karnin, Duitsland. Karnin is gele&euml; naby Stralsund, in die Noord-Ooste van Duitsland, naby die Baltiese see.</p>

<p>Bewyse bestaan dat die 
naam Henning teen ongeveer die jaar 1290 hier ontstaan het en dat die Henning 
familie sedert daardie tyd te Karnin gewoon het. Die familie het deur die eeue 
groot en welvarende grondbaronne geword. </p>

<p>
<img border="0" src="Nuus74-2.jpg" align="left" width="104" height="125" alt="Wilhelm Heinrich Henning *30-3-1884 - laaste 
eienaar van die Karnin Landgoed">
Die laaste Henning eienaar van die Karnin Landgoed was Wilhelm 
Heinrich Henning *30-3-1884. Hy sterf egter gedurende 1942 en sy weduwee, Renate 
(gebore Musculus) en agt minderjarige kinders, waarvan die ouderdomme wissel 
tussen 15 en twee jaar, bly agter in die kasteel. Gedurende 1945, tydens die 
Tweede W&ecirc;reldoorlog word Renate en haar kinders deur die Kommunistiese magte van 
Rusland van die landgoed weggedryf en al hul besittings gekonfiskeer. Renate 
sterf enkele weke later van honger. Lede van hierdie familie en hul nasate woon 
tans verspreid oor Duitsland en ander lande waarheen hulle met verloop van tyd 
ge-emigreer het. Hulle beskik oor besonderhede van hul voorsate so ver terug as 
1635. Alle kerkrekords voor daardie datum is gedurende die dertigjarige oorlog 
van 1618 — 1648 vernietig.</p>

<p>Talle nasate het egter deur die eeue van die landgoed te Karnin weggetrek en hul elders gevestig. Die 
opkoppeling van hierdie Henning families met Karnin word bemoeilik deur die 
baie oorlo&euml; wat oor die jare in Duitsland gewoed het, waartydens rekords verlore 
gegaan het. Dit geld ook vir die nasate van Peter Henrich Henning (ons 
stamvader), wat gedurende 1740 te Lippstadt gebore is.</p>

<p>
<img border="0" src="Nuus74-1.jpg" align="left" width="75" height="93" alt="Hans-Juergen Henning *1930 van Langen, Duitsland wat 
as 'n seun op die Karnin Landgoed gewoon het">
Een van die kinders wat 
gedurende 1945 vanaf Karnin weggedryf is, was Hans-Juergen Henning *5-1-1930 
van Langen in Duitland. Hy het onlangs vir ons 'n brief geskryf en 'n bietjie 
van hul landgoed vertel. Ons het sy brief uit Duits vertaal.</p>

<p><i>My eerste kennismaking met genealogie gaan baie jare terug. Die 
afgelope paar jaar het ek egter heelwat werk ingesit, hoewel ek myself beperk 
het tot die enkele lyn van my voorsate. Ek het wel my pa se broers en susters en 
hul nasate bygevoeg. Elke twee jaar hou ons 'n groot familiebyeenkoms, met 
ongeveer 50 — 60 deelnemers, te Karnin, volgens ons ou tradisie. My navorsing 
begin by Jacob Henning, gebore 1635. Dit is die oudste kerkregisters wat 
beskikbaar is. Alle registers wat ouer is, is gedurende die 30-jarige oorlog 
(1618 – 1648) vernietig.</i></p>

<p><i>Dit is moeilik vir my om oor Karnin te gesels, omdat die kasteel 
deesdae vervalle is en net die oorblyfsels daarvan te koop is. Ons het as 
kinders, gelukkige en sorgvrye dae te Karnin ervaar. Op 1 Mei 1945 het die Russe 
Karnin ingeval en die kasteel geplunder. Die binnekant is geheel-en-al vernietig 
en al ons ve&euml;troppe is na Rusland weggedryf. Waardevolle kunswerke en meubels 
(wat oor eeue heen versamel is) is na Rusland weggevoer. Daar word beweer dat 
die twee brons takbokke wat by die ingang van die landgoed gestaan het, deesdae 
in 'n park in Moskou staan. Gelukkig het my vader op daardie stadium nie meer 
gelewe nie. In 1946 is ons eiendom deur die DDR (Oos-Duitsland) onteien, sonder 
kompensasie, en moes ons Karnin binne twee ure verlaat, sonder dat ons toegelaat 
is om enigiets saam te neem. Alle ander grondeienaars is op dieselfde wyse 
behandel.</i><p>

<img border="0" src="Nuus74-19.jpg" width="472" height="354">

<p>Die Henning kasteel te Karnin, naby Stralsund, in Duitsland. Die twee brons 
takbokke by die ingang van die Landgoed, staan vandag in ‘n park in Moskou.</p>

<p><i>Na die Duitse unifikasie (</i>1990<i>) 
is 'n heroordrag van die eiendom aan hul oorspronklike eienaars afgekeur, weens 
die verdrag wat met Rusland aangegaan is. Daar is wel aangedui dat finansi&euml;le 
kompensasie mettertyd oorweeg sal word, maar na al die jare het nog niks gebeur 
nie en ek twyfel of ek nog in lewe sal wees wanneer dit eendag gebeur. Ons eis 
is egter geregistreer.</i></p>

<p><i>Die landgoed het bestaan uit die plaasarea, die park, die kasteel 
en die huise vir die werkers. Al die werkerhuise het aan ons behoort, maar is 
gratis aan die werkers beskikbaar gestel.</i></p>

<p><i>Die stalle en ander plaasgeboue vir die ve&euml; bestaan nie meer nie, 
omdat die plaas gedurende die DDR-tyd omgeskakel is na graanverbouing. Die 
werkerhuise is aan hierdie mense verkoop en die plaasgrond omgeskakel na 'n 
Landbou Produksie Ko&ouml;perasie. </i></p>

<p>Weens die kasteel se sentrale ligging, is dit in die begin deur 
die Russe as 'n Streek Bevelspos gebruik. Later, gedurende die DDR tyd, is die 
kasteel in woonstelle verdeel. Die leiklipdak is verwyder. Die pragtige en groot 
park is vervalle weens gebrek aan instandhouding.</i></p>

<p><i>Tans word die kasteel, soos talle ander kastele in Duitsland, 
w&ecirc;reldwyd te koop aangebied. Slegs die kasteel en 'n klein stukkie grond is te 
koop. Die res van die grond en damme bly die eiendom van die munisipaliteit. Ek 
twyfel of enige koper gevind sal word. Die kasteel is as 'n Nasionale Monument 
geregistreer en sal tot sy oorspronklike glorie herstel moet word. Ons, die 
werklike eienaars, het nie meer 'n belang of die fondse om dit te doen nie. Ons 
kinders het almal hul eie lewens en is gevestig in hul onderskeie beroepe.</i></p>

<p><i>Al die mense wat destyds vir ons gewerk het is reeds oorlede, 
gevolglik het ons geen verbintenis meer met Karnin nie. Slegs die grafkelders 
van ons voorsate, in die naburige dorpie, Flemensdorf, word deur ons familie in 
stand gehou en dien as nagedagtenis.</i></p>

<p><i>Ons kon destyds niks red nie. Alle bankrekeninge en alle 
juweliersware en waardevolle items is gekonfiskeer. Ons moes die kasteel te voet 
verlaat, net met die klere aan ons lyf.</i></p>

<p><i>Die verlies van kunswerke gedurende die DDR tyd was geweldig 
groot. Ons waardevolle biblioteek is afgebrand en alle meubels vernietig of 
weggevoer na Rusland. Ek praat nie veel oor hierdie dinge met my kinders nie, 
omdat dit aan die een kant baie seermaak, en aan die ander kant nie weer vervang 
kan word nie.</i></p>

<p><i>Die haat teenoor die sogenaamde “Junker” (groot grondeienaars) 
was destyds ongelooflik. Ons was nooit “Nazi’s” gewees nie, maar slegs 
“deutchnational” (Duitse Patriote) en gekant teen Hitler. Daarom is dit nie vir 
my lekker om oor Karnin en my verlore tuiste te praat nie.</i></p>

<p><i>Dit was 'n kort relaas van my familie en die Karnin kasteel.Mens 
moet dit in jou geheue bewaar, maar terselfdertyd vorentoe kyk.</i></p>

<p class="center"><img src="line.gif" height="26" width="549"></p>

<h2><a name=4>Henning Museum</a></h2>

<img border="0" src="Nuus74-5.jpg" align="left" width="255" height="349" 
alt="Die Kerkpleinmuseum, Aliwal-Noord, met sy Henning-uitstalling. Die Henning familie het ‘n noue verbintenis met hierdie geskiedkundige gebou">

<p>Sedert daar in 1995 'n ANC beheerde Stadsraad te Aliwal-Noord aan bewind gekom het, het dinge maar baie agteruitgegaan by die Kerkplein Museum, waar die Henning uitstalling gevestig is. Die nuwe stadsraad weier om enige fondse te spandeer op sake soos museums, of die instandhouding van geboue van geskiedkundige waarde — soos die Kerkplein Museum. Daar is byvoorbeeld nie meer 'n voltydse opsigter by die Kerkplein Museum nie. Enigiemand wat hierdie museum wil besoek, moet eers by die Aliwal Museum, elders in die dorp, aandoen om die sleutel vir die Kerkplein Museum te kry.</p>

<p>Die twee persone wat tans die Aliwal Museum beman, mev Madelein Joubert en 'n mnr Howard, doen dit vrywillig en uit liefde vir die saak, en ontvang geen vergoeding vir hul dienste nie. Hulle versorg die Henning – en De Wet uitstallings in die Kerkplein Museum met soveel liefde, asof dit hul eie families se eiendom is. Sonder om sentimenteel te raak, voel ons dit is nodig om te meld dat Madelein Joubert hierdie liefdestaak verrig ten spyte van die feit dat sy kanker het.</p>

<p>Die Henning familie het ‘n baie lang en intieme verbintenis met die Kerkplein Museum gebou. Hierdie kerkgebou is tussen die jare 1857 en 1862 opgerig. b7.c8. Olivier JGC Henning *1834, 'n plaasboer in die distrik, het al die boumateriaal met ossewaens aangery. Hy was ook die eerste voorsinger in hierdie kerk. Dit was in die dae voor daar 'n orrel of ander musiekinstrument was, vir begeleiding. Tientalle Henning babas is oor die jare in hierdie kerkgebou gedoop.</p>

<img border="0" src="145.jpg" align="right" width="208" height="289" 
alt="Olivier Henning *1834, sy vrou Cornelia en Corrie Schoombie, een van hul kleindogters. 
Hy het die boumateriaal vir die kerkgebou aangery en was die eerste voorsinger in hierdie gemeente">

<p>Weens die feit dat die munisipaliteit volstrek weier om enige fondse aan die instandhouding van die 
gebou te spandeer, gaan die gebou tans vinnig agteruit. Hulle weier selfs om 
die stopverf waarmee ruite vasgesit word, te vervang. Inbrekers het ook 
agtergekom dat dit 'n baie sagte teiken is. Gelukkig is daar tot op hede niks by 
die Henning uitstalling gesteel nie. Mev Joubert het nou 'n noodversoek tot die 
Henning – en De Wet Familiebonde gerig om fondse beskikbaar te stel om 
diefwering voor die vensters aan te bring. Die bydrae wat hulle van ons verwag, 
beloop ongeveer R1&nbsp;400.00. Weens die erns van die saak, is hierdie bedrag 
onmiddelik tot die beskikking van die Museum gestel.</p>

<p>Die Voorsitter van ons 
Familiebond, Gideon Henning en Bondsekretaris, Olivier Henning sal Aliwal-Noord 
gedurende Mei 2003 besoek, om die probleem rondom die museum te ondersoek en 
samesprekings met die dorpsbestuurder te voer. Daar word ook gekyk na 
moontlikhede om die museum te skuif. So 'n skuif sal sekerlik omvangryke 
implikasies, kostes en verantwoordelikhede inhou. Enige persoon wat advies in 
hierdie verband het, word dringend uitgenooi om met Bondsekretaris, Olivier 
Henning in verbinding te tree. (Kyk ook heel onder)</p>

<p class="center"><img src="line.gif" height="26" width="549"></p>

<h2><a name=5>Bloemfontein Hennings hou Fees</a></h2>

<p>Nasate van die twee Henning broers, b5.c1.d5.e6.f1.g1. Jacobus Cornelius (Koot) Henning *22-1-1917 
en Francois Philippus Henning (g2) *16-11-1918 het op 1 en 2 Februarie 2003 by 
die Kroonpark Vakansie-oord bymekaargekom om saam fees te vier — en was dit 'n 
groot feestelikheid! Almal het dit terde&euml; geniet.<p>
<img border="0" src="Nuus74-10.jpg" width="321" height="238">
<img border="0" src="Nuus74-11.jpg" width="315" height="238">

<p><b>Sommige van die mense wat die familiebyeenkoms op 1 en 2 
Februarie 2003 bygewoon het, luister na Prof Olof Henning se referaat.</b></p>

<p>Prof Olof Henning van Bloemfontein het onder andere 'n referaat gelewer oor die geskiedenis van Peter 
Henrich Henning, ons ou stamvader. Daarna is allerhande interessante staaltjies 
uit die geskiedenis van bogemelde twee familie met mekaar gedeel en het Kobus 
Jansen van Rensburg 'n fotosessie gehou.</p>

<p>Daar is lekker saamgekuier, gebraai en ge-eet. Jan Henning van Besselsenstr, Bloemfontein wat die byeenkoms gere&euml;l het, s&ecirc; dat hulle dit nou 'n gereelde instelling gaan maak.</p>

<p class="center"><img src="line.gif" height="26" width="549"></p>

<h2><a name=6>Dr Pieter Hendrik Henning van Bloemfontein in Kollig</a></h2>

<p>Die afgelope paar jaar vind ons al hoe meer dat b6.c1.d3.e5.f3.g9.h1. Pieter Hendrik Henning *29-8-1959 
van Bloemfontein in die kollig kom. Dr Pieter, 'n geneesheer, tree al hoe meer 
na vore as een van die gemeenskapsleiers in Bloemfontein.</p>

<p>Ons het reeds in Nuusbrief 66 van Mei 2001 berig oor die <i>Medi Inn Centre </i>(‘n mediese en 
sakesentrum) waarvan Dr Pieter Henning die eienaar is, wat in Bloemfontein 
geopen het. Daarna het ons kennis geneem van die private hospitaal wat vir 
Mangaung in Bloemfontein beoog word, wat deur Pieter ontwikkel staan te word.<i>
</i></p>

<p>Op die voorblad van die ‘VOLKSBLAD’ van 4 Oktober 2002, is daar berig oor 'n sogenaamde “<i>Dakarberaad</i>” 
wat in Bloemfontein gehou is. Die koerant berig onder andere as volg:</p>

<p><i>In 'n geskiedkundige Vrystaatse “Dakar”-vergadering het ANC leiers en wit gemeenskapsleiers as 
“trotse patriotte” akkoord gegaan om die provinsie in alle sektore en op alle 
vlakke tot dié “model van samewerking” in die land op te bou.</i></p>

<p><i>Die ho&euml;profiel-vergadering in Bloemfontein is deur mnr Ace Magashule, Vrystaatse 
ANC- leier, as dié belangrikste simboliese samekoms nog in die provinsie, 'n 
“sleutelgebeurtenis” en enig sover in die land bestempel. </i></p>

<p>Pieter Henning is weereens een van die gemeenskapsleiers wat hier na vore getree het, wat sal 
probeer om 'n sukses te maak van die doelwitte wat hierdie “Bloemfontein Beraad” 
vir hulself gestel het.</p>

<img border="0" src="Nuus74-4.jpg" width="472" height="208">
<p align = left></p>
<p><b>LEIERS PRAAT IN BLOEMFONTEIN. Op die Vrystaat se eie 
“Dakar”-ontmoeting tussen ANC-leiers en wit gemeenskapsleiers in Bloemfontein 
was van links, voor mnre Casca Mokitlane, Daan Nortier, Ace Magashule, Oosie 
Oosthuizen en Frik Jancowitz; Agter: Mnr Godfrey Mosala, me Susan Mnumzana, mnr 
Pieter M&ouml;ller, me Martha Choeu, mev Alma Cronje, dr Pieter Henning, me Manane 
Tiake en dr Michael Border</p></b>

<p class="center"><img src="line.gif" height="26" width="549"></p>

<h2><a name=7>“Lekgoa” Henning</a></h2>

<p><img border="0" src="Nuus74-3.jpg" align="left" width="204" height="257" alt="
b5.c4.d4.e1.f7.g1.h2. Francois Henning, akteur en eerste wit kwaito-kunstenaar">

<p>Nog 'n Henning jongman 
wat al hoe meer op die voorgrond tree, is b5.c4.d4.e1.f7.g1.h2. Francois Henning 
*22-12-1972. Hy is die seun van Jan Louis Henning en sy vrou Hester.</p>

<p>Francois kan deesdae 
gereeld in die Afrikaanse “sepie” 7-DE LAAN op weeksdae op SABC2 gesien word.
</p>

<p>Met die Openingseremonie 
van die W&ecirc;reldbeker Krieket toernooi, wat op 8 Februarie 2003 te Kaapstad gehou 
is, is Francois spesiaal genooi om as een van die kwaito-sangers op te tree. Hy 
is die enigste wit kwaito-kunstenaar en het saam met “bekendes” soos Arthur 
Mafokate en die twee jong kwaito-“sensasies” Mzambiya en Msawa opgetree. Kwaito 
is straatmusiek, township-musiek en dansmusiek. Dit is skynbaar musiek wat mens 
gebruik om jou gevoelens oor wat om jou gebeur, uit te druk.</p>

<p>Francois gebruik die 
verhoognaam “Lekgoa”. Dit is die Sotho woord vir “wit seun”. Hy is Sotho vlot 
magtig. Hy het pas sy tweede laserskyf (CD), <i>Ingamla Yoba</i> — “die 
oorspronklike wit seun” — uitgereik.</p>

<p class="center"><img src="line.gif" height="26" width="549"></p>


<h2><a name=8>Afsterwe van Hennings</a></h2>

<p>Dit is met leedwese dat ons 
moet berig dat een van ons oudste erelede onlangs oorlede is. b5.c1.d3.e1.f15 
Johannes Alwyn Henning *22-3-1908 is op 27 Januarie 2003 in die ouderdom van 94 
jaar en 10 maande in die Hooglandkliniek te Bethlehem in die Vrystaat oorlede. 
Hy was 'n lewenslange lid van die Familiebond en het 'n groot belangstelling in 
die sake van die Bond gehad.</p>

<p>Tot op sy laaste dag het sy 
verstand besonder helder gebly en kon hy die verlede met merkwaardige 
duidelikheid onthou. Hy was egter ook ten volle op hoogte met sake van die dag.</p>

<p>Hy was 'n besondere mens met 
'n fyn gees en 'n bewonderaar van letterkundige figure soos AG Visser en CJ 
Langenhoven. Hy het dan ook 'n bundel met gediggies bygehou, wat hyself uit 
verskeie bronne gehaal en getik het.</p>

<p>Hy was lief om met sy hande 
te werk en was tot op ho&euml; ouderdom altyd bedrywig in sy werkkamertjie buite die 
huis. Al sy nasate sal hom baie mis.

<p><img border="0" src="Nuus74-12.jpg" width="400" height="285"><p align = left>
<b>Oom Johannes Alwyn Henning *22-3-1908 saam met drie kleinseuns 
wat na hom vernoem is: ALWYN HENNING Diek se seun - MSc-graad in Geochemie en 
besig met MBA, tans hoof van eksplorasie vir DE BEERS in sentraal Afrika - 
woonagtig in Libreville, Gaboen maar meestal in die bosse; ALWYN VAN DER WATT, 
Annette se seun, 'n boer van Reitz in die Vrystaat en ALWYN SCHOEMAN, Elize 
(reeds oorlede) se seun - elektroniese ingenieur, spesialiseer in die 
Inligtingstegnologie - tans in Manilla (Filippynse eilande)</b> </p>

<p class="center"><img src="line.gif" height="26" width="549"></p>


<h2><a name=9>Name met 'n Bybelse Oorsprong</a></h2>

<p>In die vorige Nuusbrief 
het ons begin met 'n reeks artikels oor name met 'n Bybelse oorsprong wat deur 
Henning families gebruik word, wat deur Ds Bjarne Fowels-Landmark van Noorwe&euml; 
vir ons geskryf word. Dominee Bjarne wat veertien tale magtig is, lees en 
verstaan Afrikaans, maar sien nog nie sy weg oop om artikels van hierdie omvang 
in Afrikaans aan te pak nie. Hoewel hy versoek het dat ons die artikel in 
Afrikaans moet vertaal, publiseer ons dit in Engels, omdat daar verskeie lede 
van die Familiebond is, wie se huistaal Engels is.</p>

<p>In die vorige Nuusbrief het hy die naam Andries behandel. In hierdie uitgawe kom Johannes en Johanna aan 
die beurt. Johannes is die naam wat aan die meeste Henning mans gegee is — 656, 
terwyl Johanna met 664 'n kortkop agter Maria —690 — is.</p>

<p><i>The most common man’s name in the Henning family is <b>Johannes.</b>  There are registered 656 Johannes Henning. 664 females are bearing the name <b>Johanna</b>, referring to the same biblical person, St. 
John. They are in good company. About 20 times the Roman Catholic Church have 
had a Pope John, and 7 Byzantine emperors have been named John. And then we 
have Johannesburg, founded 1886.</i></p>

<p><i>Johannes (John in English) is a Hebrew name, which means:  
“God has shown mercy”. Several persons have been called Johannes (John) in the 
Bible.</i></p>

<p><i>1. First we might think of <b>John The Baptist, </b>
the son of the old priest Zacharias and his wife Elisabeth. The latter was a 
relative of Mary, Jesus’ mother. Zacharias was related to the priest Abia.
</i></p>

<p><i>John The Baptist became an ascetic, and is mentioned as “the 
voice of one crying in the wilderness”. He called out: “Prepare ye the way of 
the Lord”. He was active from about 28 a.D., baptizing by the lower Jordan.  
Pointing at Jesus he said: “Behold the Lamb of God”. Jesus came to him to get 
baptized.</i></p>

<p><i>John was arrested and beheaded in the year 30 by Herodes 
Antipas. </i></p>

<p><i>July 24 was in Latin called Festum nativitatis Johannis 
baptiste, from 400 a.D. celebrated by the day the church as his birthday. This 
is 6 months before Christmas. The church father Augustine (ca. 400) said the 
day was appointed to expel an old pagan celebration on that day.</i></p>

<p><i>July 24 is Midsummer Night, summer solstice in the northern 
hemisphere, celebrated with dance around the May pole in Sweden and with bonfire 
in Norway. Official holiday in Norway until 1771.</i></p>

<p><i>August 29<sup>th </sup>&nbsp;was John the Baptist’s decapitation 
day! </i></p>

<p><i><b>2. John the apostle </b>was the son of Zebedee and 
Salome. There are indications that he came from a rich family, with close 
connections to the high priest in Jerusalem. John knew the woman porter at the 
high priest’s palace, and thus could convince her to let Peter in during the 
court case against Jesus. </i></p>

<p><i>John the apostle came from Betsaida. He and his brother 
James were fishermen in Gallilee, called by Jesus while they sat in their boat 
reparing their fishing nets. Jesus (humorously?) called them Boanerges = “The 
sons of thunder”. Probably they were quick-tempered.</i></p>

<p><i>&Together with Peter, James, and his brother John, belonged 
to the inner circle among the disciples. They were present inside the house 
when Jairus’ daughter was risen from the dead, at the transfiguration on the 
mount, and in Gethsemane.</i></p>

<p><i>Many scolars are of the opinion that the apostle John must 
be the apostle whom Jesus loved. He was resting his head on the heart of Jesus 
during the last supper. He stood by the cross of Jesus on Calvary. Jesus said 
to him: “Behold thy mother”! And afterwards John took Mary, mother of Jesus, 
into his own house.</i></p>

<p><i>On Easter morning Mary Magdalene, who had found the sepulcre 
empty, ran to Peter and John and told them. John was the fastest to run and 
reached the sepulcre first. Looking in, he saw the linen clothes lying there. 
The napkin about the head of the dead body was wrapped together in a place by 
itself. The knots were tightened as before, but the body had evaporated, as in 
an explosion in a fraction of a second.</i></p>

<p><i>It was John who first recognized the risen Lord at the Sea 
of Galilee. Undoubtedly he seem to have been one of the leading persons in the 
first congregation.</i></p>

<p><i>Although John, son of Zebedee, is not mentioned in The 
Gospel according to St. John, he probably has dictated the gospel to a 
secretary.</i></p>

<p><i>When we visited Ephesos in Turkey some years ago, the guide 
showed us St. John’s grave. It might well be true that he ended his days there.</i></p>

<p><i>Freemasonry does <u>not</u> convey a hidden doctrine of 
theology, based on the incident of the Beloved Disciple should have received 
instructions which he communicated to the other disciples. But these two Saints 
John (as well as St. Andrew) are of importance in masonry.</i></p>

<p><i>There is also a </i></p>

<p><b><i>3.&nbsp; John the oldest. </i></p>

<i><p>He is probably the author of 1<sup>st</sup> 
and 2<sup>nd</sup> Epistle of John. <b></b>According to the Bishop of 
Hieropolis, Papias (60-130), John the oldest also stayed in Efesos. He is not 
identical with the apostle, but became more than 100 years old. When the 
Christians gathered on Sundays, the congregation requested him to give a 
greeting. The old man staggered on his feet, lifted his hands and said: - My 
beloved. Love each other. Then he sat down. The next Sunday the same 
happened. His greeting was the same. This happened several weeks, until someone 
said to him: Have you no other greeting to us? His reply was: - No, there is 
nothing more important than this: my beloved, love each other.</i><br>
<i>B. Fowels-Landmark.</i></p>

<p class="center"><img src="line.gif" height="26" width="549"></p>


<h2><a name=10>Henning Babas</h2>

<p>Die redakteur van ons “<i>Haantjie</i>” 
het onlangs raas gekry by oom Jan Henning van Valhalla, Pretoria. Oom Jan (of 
Jan Voorsitter soos baie hom ken) was die eerste Voorsitter van die Familiebond. 
Oom Jan het vroeg in 2002 vir ons laat weet dat sy broerskind, 
b5.c1.d3.e1.f7.g6.h2. Johann Philip Henning en sy vroutjie, Deidré op 16 
Januarie 2002 'n baba ryker geword het — EN ONS HET NIKS DAARVAN IN DIE 
NUUSBRIEF VERMELD NIE! Dit was 'n seuntjie met die naam “Gio”.</p>

<p>Jammer, oom Jan, Johann 
Philip en Deidré — dit was 'n “<i>slippie”.</i> Ons Bondsekretaris word ook 
maar oud en die geheue korter en korter.</p>

<p class="center"><img src="line.gif" height="26" width="549"></p>


<h2><a name=11>Nog 'n Paar ou Foto’s</h2>

<p>Ds Bjarne Fowels-Landmark van Hjelmeland, Noorwe&euml; het vir ons 'n hele paar geskiedkundige foto’s gestuur 
van sy voorsate. Weens gebrek aan spasie publiseer ons slegs drie foto’s.<p>
<img border="0" src="F400.jpg" width="211" height="309">&nbsp;&nbsp;
<img border="0" src="F401.jpg" width="200" height="310">&nbsp;&nbsp;
<img border="0" src="F403.jpg" width="230" height="310">
<p align = left><b>Foto 1. Herman Zurich *1858 en sy dogter Adalena (getroud Kramer) 
*1891 en kinders (name onbekend)</p>

<p>Foto 2. b7.c8.d1. Martha Johanna Elizabeth Zurich (gebore Henning) *1857 en haar 
dogter Adalena *1891, met haar man Jack Kramer en een van hulle kinders 
(onbekend)</p>
<p>Foto 3. Lewis Basil Fowels, sy vrou Solveig en kinders, Ingebjørg, Ruth en 
Bjarne</b><p>

<p class="center"><img src="line.gif" height="26" width="549"></p>


<h2><a name=12>Finansi&euml;le Bydraes deur ons Lede</a></h2>

<p>Dit is aangenaam om te berig dat verskeie lede oor die afgelope drie maande weer mooi bydraes tot die 
Familiebond gemaak het. Die meerderheid bydraes het gewissel tussen R60.00 en 
R150.00, met R100.00 die groot gunsteling</p>

<p>Ons wil spesiaal melding 
maak van Ere - en Lewenslange Lede wat vrywillige bydraes gemaak het. 'n Broer 
en suster, wat beide Erelede van die Familiebond is, b7.c8.d8.e5. oom Bill 
Henning (92) van Maclear en sy suster, tannie Daphne Harker (85) van Durban het 
vir die soveelste keer vrywillige bydraes gemaak. b5.c1.d3.e1.f7.g4. Herman 
Henning van Rietfontein, Pretoria, wat 'n Lewenslange Lid is, het ook vir die 
soveelste keer 'n vrywillige bydrae gemaak. Baie dankie julle drie!</p>

<p>Dan het b1.c6.d6.e8.f2.g2. JC Henning van St Helena, Welkom 'n mooi bydrae van R200.00 
gemaak.</p>

<p>Ongelukkig is daar nog 30 
families, wat lede van die familiebond is, wat nog geen bydrae vir 2003 gemaak 
het nie.</p>

<p class="center"><img src="line.gif" height="26" width="549"></p>

<h2><a name=13>Henning Museum</a></h2>

<p>Daar het soveel harde werk ingegaan in die oprigting van ons Henning museum, dat ons hard sal moet veg 
om te verseker dat dit bly voortbestaan.<p>
<img border="0" src="Nuus74-6.jpg" width="280" height="394">
<img border="0" src="Nuus74-7.jpg" width="394" height="263">

<p><b>Die fasade van die Henning uitstalling in die Kerkplein 
Museum, is ‘n replika van die tweede huis wat in 1850 op die plaas, Damfontein 
gebou is.</b></p>

<p><b>Die drie persone wat grootliks vir die beplanning en oprigting van die uitstalling verantwoordelik 
was, is oom Len Henning (83-jaar gedurende 1991 tydens die oprigting), Olivier 
Henning en Mauritz Henning. Hier is hulle en drie arbeiders besig met die 
oprigting van die fasade. Let op die grasdak</b></p>

</html>
