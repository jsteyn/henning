<html>
<head>
<meta http-equiv="Page-Enter" content="BlendTrans(Duration=0.25,Transition=20)">
<meta http-equiv=Content-Type content="text/html; charset=ISO-8859-1">
<LINK rel="stylesheet" type="text/css" href="../style/henning.css" />
<LINK rel="stylesheet" type="text/css" href="../style/staties.css" />
<title>HOOFSTUK 2</title>
</head>
<body background="../images/watermerk.gif" bgproperties="fixed">
<H2>HOOFSTUK 2</H2>
<H4>DIE VERSKILLENDE HENNINGSTAMME IN SUID-AFRIKA</H4>
<p>Al die genealogiese werke waarin die stamvaders van die
Westerse bevolking van Suid-Afrika uiteengesit is<sup><a href="#1">1</a></sup> dui verskeie
persone met die van HENNING aan wat voor 1800 na die Kaap van Goeie Hoop emigreer
het. Slegs vier van hierdie Hennings het egter nasate gehad. Hulle was
CHRISTOFFEL HENNING wat hom reeds voor 1683 aan die Kaap gevestig het; PETER
HEN­RICH HENNING wat gedurende 1765 by die Kaap aangekom het; GEORG FRIEDRICH
HEN­NING wat ook gedurende 1765 by die Kaap aangekom het en JOHAN WILHELM
HENNING wie se aankomsdatum ongelukkig onbekend is. Dan het ons ook bewus geword van Carl Christian <b>Hennings</b> wie teen die einde van die negentiende eeu na die Kaap van Goeie Hoop geëmigreer het, hier getrou en kinders gehad het, met slegs een <b>Hennings</b> kleinseun, wat skynbaar jonk oorlede is. Ons sal Carl Christian Hennings en sy nasate dus ook aan die einde van hierdie hoofstuk behandel en aan hom die genealogiese nommer a5 toeken.</p>

<p>Soos genoem was Christoffel Henning die eerste Henning wat
by die Kaap aangekom het. Omdat hy geen Henning nasate vandag in Suid-Afrika meer het nie, gee ons hom die nommer a4. Hy het vanaf Fehrbellin (naby Berlyn), Duitsland
gekom. Gedurende 1683 vergesel hy vir Olof Bergh op sy ekspedisie na
Namakwaland, en later op ekspe­disies na die gestrande Engelse skip Joanna en
die wrak van die Portugese skip Nossa Senhora de los Milagros (Mei 1686). Siam
(vandag Thailand) se nuwe ambassadeurs aan Portugal, Frankryk en Engeland was
aan boord van die Nossa Senhora de los Milagros. ’n Groot deel van die
skeepsvrag was juwele en ander geskenke vir die koningshuise van die
gasheerlande. Verskeie lede van Olof Bergh se reddingsgeselskap, onder andere
Christoffel Henning, het geld en juwele by die wrak gesteel<sup><a href="#2">2</a></sup>. Vir sy
aandeel is Christoffel vir vyf jaar lank na Robbeneiland verban. Gedurende 1692
is hy in ’n ondergeskikte hoedanigheid terug in diens van die Kompanjie en word
vanaf 1693 in die Monsterrolle as ’n sersant vermeld. Op 15 September 1686 trou
hy met Antonetta Visser van Lekkerkerk in Nederland. Hulle het die volgende
kinders gehad<sup><a href="#3">3</a></sup>:</p>

<p>&#149; a4.b1. ANNA ELIZABETH <span style='font-family:Symbol'>»</span>Kaapstad 27-8-1688, <span style='font-family:Symbol'>c</span>Kaapstad 2-10-1704 ABRAHAM HARTOGH</p>

<p>&#149; a4.b2. ADRIAAN <span style='font-family:Symbol'>»</span>16-10-1689 </p>

<p>&#149; a4.b3. CORNELIA <span style='font-family:Symbol'>»</span>9-9-1691 </p>

<p>&#149; a4.b4. MAGDALENA <span style='font-family:Symbol'>»</span>25-1-1694 </p>

<p>&#149; a4.b5. JOHANNES <span style='font-family:Symbol'>»</span>23-1-1695, <span style='font-family:Symbol'>c</span>Paarl 10-11-1719 ANNA CATHARINA LORENTZ (Lourens)</p>

<p>Geen verdere rekord van die seun Adriaan (a4.b2) kon
opgespoor word nie en daar word vermoed dat hy vroeg — moontlik as baba of as
kind — oorlede is. Dit blyk of hulle seun Johannes (a4.b5) slegs een kind gehad
het, naamlik ’n seun met die naam JOHANNES CHRISTOFFEL wat op 1 April 1721 te
Paarl gedoop is. Geen rekord van enige ander kinders of verdere vermelding van
Johannes Christoffel self kon opgespoor word nie. Dit blyk dus of hierdie
HENNING stam uitgesterf het. Dit is wel bekend dat Christoffel Henning se
dogter Anna Elizabeth (a4.b1), wat met Abraham Hartogh getroud was nasate gehad
het. Hy het dus nasate in Suid-Afrika — hulle het net ander vanne.</p>

<p>Van die ongeveer 4 000 Hennings wat teen 2001 in
Suid-Afrika gevind is, stam ongeveer 90% af van PETER HENRICH (<b>ons gee hom die nommer a1.</b>), terwyl ’n
klein groepie van minder as 100 van GEORG FRIEDRICH (a2.) afstam. Meeste van
die persone met die van HENNIG stam egter ook van GEORG FRIEDRICH HENNING af en
hulle word ook in die geslagsregister aangedui. ’n Ander groepie van ongeveer
100 persone stam van JOHAN WILHELM HENNING (a3.) af. Die res, minder as 200, is
nasate van verskillende persone wat eers in die tweede helfte van die
negentiende eeu of vroeg in die twintigste eeu na Suid-Afrika geëmigreer het.</p>

<p>PETER HENRICH HENNING (a1.) het elf kinders gehad — agt
seuns en drie dogters — waarvan twee seuns skynbaar jonk oorlede is. Sy nasate
kan dus in ses takke verdeel word. Hoofstukke 3 en 4 behandel die stamvader en
sy kinders, terwyl hoofstukke 5 tot 10 die wel en weë van die onderskeie takke
skets. Elkeen van hierdie hoofstukke is in twee gedeeltes verdeel, naamlik die
algemene geskiedenis van die tak en die geslagsregister. Lede van hierdie stam
word dus aangeraai om eers hulle voorsate volgens die metodes aangedui in
Hoofstuk 1 op te soek, daarna die algemene geskiedenis van die tak voor in die
betrokke hoofstuk te lees en daarna Hoofstukke 3, 4 en 13.</p>

<p>Die leser moet asseblief daarop let dat Peter Henrich
Henning se genealogiese nommer — a1. — uitgelaat word uit alle nasate se
genealogiese nommers in Hoofstukke 5 tot 10, asook in die indekse. Dit word
gedoen om spasie te bespaar.</p>

<p>In hoofstuk 11 word ’n geslagsregister van GEORG FRIEDRICH
HENNING (a2.) en sy HENNING en HENNIG nasate uiteengesit, terwyl die geslags­register
van JOHAN WILHELM HENNING (a3.) en sy nasate in hoofstuk 12 uiteengesit word.</p>

<p>Interessantheidshalwe word die besonderhede van die
Hennings wat nie nasate in Suid-Afrika nagelaat het nie, ook kortliks verstrek<sup><a href="#3">3</a></sup>:
</p>

<p class=bullet>&#149;  a6. CLAUS HENNING. Hy is gedurende 1720 te Herborn (Duitsland) 
gebore en het op 11-1-1771 as soldaat in diens van die VOC getree. Hy reis met die 
skip “Huis te Bijweg” vanaf Amsterdam en arriveer op 8-7-1771 aan die Kaap<sup><a href="#4">4</a></sup>. 
Hy tree op 12-1-1780 uit diens van die VOC om as Vryburger aan te bly. Sy vrou en 
vier kinders het egter in Duitsland agtergebly. In 1780 is hy as ’n plaaswerker uitgehuur. 
Geen spoor van hom kon verder gekry word nie en daar word vermoed dat hy teruggekeer het na 
sy vrou en kinders in Duitsland of dat hy aan die Kaap dood is, sonder dat hy weer getrou het.</p>

<p class=bullet>&#149; a7. DAVID WILHELM HENNING. Hy het vanaf Königsbergen, Duitsland gekom. Hy het 
op 15-9-1785 as ‘n matroos in diens van die VOC getree en met die skip Schoonderloo vanaf Delft na 
die Kaap van Goeie Hoop gevaar. Die skip het op 7-2-1786 by die Kaap aangekom. Hy dien as matroos 
by die Kaap tot 27-9-1792 toe hy ontslag gekry het om as ‘n Vryburger aan die Kaap te woon<sup><a href="#4">4</a></sup>. 
Twee weke later is hy  op 14-10-1792 met Johanna Berendina Geertruida Maritz getroud. 
Sy is op 4-7-1760 te Tulbach gedoop Geen nasate kon opgespoor word nie.</p>

<p class=bullet>&#149; a8. JOHANN FRIEDRICH LEBRECHT HEN­NING. Hy is gedurende
1737 te Lauchstedt, Duitsland gebore en het gedurende 1779 as ’n geneesheer by
die Kaap aangekom. Hy dien as geneesheer van die Burger­kavalerie en sterf
ongetroud op 19 April 1803. Hy het ’n groot boedel nagelaat.</p>

<p class=bullet>&#149; a9. JOHANN NIKOLAUS HENNING. (Sy van was moontlik Haennig).
Hy kom vanaf Frankfurt, Duitsland en dien as ’n soldaat. Tussen die jare 1761
en 1774 is hy as ’n plaaswerker uitgehuur en daarna woon hy by Heemraad Andries
Brink te Stel­len­bosch. Hy is skynbaar nooit getroud nie.</p>

<p class=bullet>&#149; a10. WILHELM HENNING. Hy is die neef van Claus Henning (a5) en
kom gedurende 1778 ook vanaf Herborn in Duitsland. Hy werk as ’n wadrywer tot
1786 waarna hy as ’n plaaswerker aan Marthinus Melck uitgehuur word.</p>

<p>Daar kan met reg gesê word dat die ou VOC instrumenteel was tot die totstandkoming 
van die land Suid-Afrika. Al die VOC rekords uit die tyd toe hierdie maatskappy in beheer 
van die Kaap van Goeie Hoop was (1652 tot 1795) word in die argiewe in Nederland bewaar. 
Die Nederlandse regering het hierdie argiewe in die eerste dekade van die 21ste eeu gerekenariseer, 
sodat die inhoud ten opsigte van alle Hennings wat gedurende die agtiende eeu by die Kaap van Goeie Hoop 
aangekom het nou baie makliker ontsluit kan word. Ons het met verbasing agtergekom dat dit nie net die paar 
Henning’s is wat ons in die eerste deel van hierdie hoofstuk vermeld, wat in diens van die VOC was nie. 
Gedurende die 100 jaar, vanaf 1700 tot 1795 was daar nie minder as 90 Henning wat vir ‘n tydlank in diens 
van die VOC was — meeste van hulle van Duitse afkoms, maar daar is ook verskeie wat vermoedelik reeds as 
Nederlanders geklassifiseer kan word. Die oorgrootte meerderheid van hierdie 90 het diens in Batavia, 
Java en Ceylon gedoen, maar almal het verby die Kaap gevaar en daar aan wal gegaan.
Dit het ook aan die lig gekom dat elf van hierdie Hennings, afgesien van die vier wat as Vryburgers 
by die Kaap agtergebly het en die vyf wat nie nasate gehad het nie, ook ‘n tydlank — selfs langer 
as ‘n jaar — by die Kaap vertoef het.<sup><a href="#4">4</a></sup></p>
<p>1.	Christoffel Henning van Saxen, ‘n soldaat vertoef enkele maande gedurende 1719  aan die Kaap</p>
<p>2.	Johan George Hendrik Henning van Lunenburg het vanaf 1745 tot 1746 as soldaat aan die Kaap vertoef</p>
<p>3.	Christiaan Henning van Rodenburg, ‘n matroos, vertoef vanaf 1754 tot 1759 aan die Kaap</p>
<p>4.	Gorg Henning van Metz, Frankryk, ‘n soldaat vertoef gedurende 1768/69 verskeie maande aan die Kaap</p>
<p>5.	Christiaan Henning van Antwel in Westfallen, ‘n soldaat vertoef verskeie maande gedurende  1769/70 aan die Kaap</p> 
<p>6.	Johan Jurge Henning van Metz (Frankryk), ‘n soldaat, vertoef enkele maande gedurende 1770 aan die Kaap</p>
<p>7.	Willem Henning van Amsterdam, ‘n hooploper  (ongeoefende matroos), vertoef enkele maande gedurende 1772 aan die Kaap</p>
<p>8.	Hendrik Henning van Haarburg, ‘n jong matroos, vertoef enkele maande gedurende 1773 aan die Kaap</p>
<p>9.	Johannes Henning van Kermerhousen, ‘n soldaat vertoef enkele maande gedurende 1773 aan die Kaap</p>
<p>10.	Johan Hendrik Henning van Wesel, ‘n soldaat vertoef gedurende 1786/87 enkele maande aan die Kaap</p>
<p>11.	Christiaan Bernhard Henning van Zuiderhousen het vanaf 1786 tot 1788 as kanonnier aan die Kaap vertoef</p>

<p><b>DIE NASATE VAN CARL CHRISTIAN HENNINGS</b>
<p>Carl Christian <b>Hennings</b> word gebore op 25 Januarie 1855 te Altona, Hamburg in die huidige Duitsland. Ons kon nog nie bepaal wanneer hy na die Kaap van Goeie Hoop emigreer het nie, maar ons weet dat hy as ‘n 27-jarige jongman  op 20 Desember 1881 getroud is met Johanna Postma *Rustenburg 28-11-1862. Die huwelikbevestiging is waargeneem deur Johanna se pa, Prof Dirk Postma, stigter van die Gereformeerde Kerke in Suid-Afrika, in die Gereformeerde Kerk Burgersdorp. Prof Postma was op daardie stadium rektor van die Kweekskool van die Gereformeerde Kerke in Burgersdorp. Hy het vier vrouens oorleef en was selfs ‘n vyfde keer getroud. Sy dogter, Johanna is gebore uit sy vierde huwelik met  Susanna Lasea Kruger *1841.</p>
<p>Ten tye van Carl Christian se dood op 5 September 1928 het hy en sy vrou te Carolina gewoon. Sy sterf op 19 Desember 1930 terwyl sy en haar kleindogter Johanna Geertruida Hovy in Oos-Londen vakansie hou.<a target="_blank" href="Hs2fotos.htm#J001">Foto's J001</a>, <a target="_blank" href="Hs2fotos.htm#J002">J002</a> en <a target="_blank" href="Hs2fotos.htm#J003">J003</a></p> 
<p>Carl Christian Hennings en sy vrou Johanna Postma het agt kinders gehad.</p>
<p><b>&gt;</b> a5.b1. SUSANNA (Sannie) <b>HENNINGS</b> *Burgersdorp 9-12-1882, &asymp; Geref Kerk Burgersdorp 21-1-1883, &#8224;Middelburg hospitaal 26-2-1925, &chi;9-12-1904 Willem Hovy (Hovij). Hierdie egpaar het drie kinders gehad: Johanna Geertruida Hovy, Pauline Geertruida Hovy en Willem Hendrik Hovy</p>
<p><b>&gt;</b> a5.b2. CARL <b>HENNINGS</b> *17-4-1884, &asymp; Geref Kerk Burgersdorp 7-6-1884, &#8224;as baba oorlede 26-9-1884, <a target="_blank" href="Hs2fotos.htm#J004">Foto J004</a></p>
<p><b>&gt;</b> a5.b3. MARIE ELIZABETH <b>HENNINGS</b> *22-4-1885, &asymp; Geref Kerk Burgersdorp 24-5-1885, &#8224;Graaff-Reinet 3-2-1961, &chi;12-9-1912 Albert S Best</p>
<p><b>&gt;</b> a5.b4. WILHELMINA <b>HENNINGS</b> *1-2-1887, &asymp; Geref Kerk Burgersdorp 6-3-1887,  &#8224; Pretoria 1978,  &chi;18-12-1913 Frank Becker Wessels.</p> 
<p><b>&gt;</b> a5.b5. ADELE OTTILLIE <b>HENNINGS</b> *29-10-1888, &asymp; Geref Kerk Burgersdorp 9-12-1888, &chi; Sybrand Jakobus Mostert</p>
<p><b>&gt;</b> a5.b6. NAOMI <b>HENNINGS</b> *10-8-1890, &asymp; Geref Kerk Burgersdorp 21-9-1890, ongetroud</p>
<p><b>&gt;</b> a5.b7. ELIZABETH <b>HENNINGS</b> *Burgersdorp 11-11-1892, &asymp; Geref Kerk Burgersdorp 29-1-1893, &#8224;28-10-1977, &chi; 30-8-1914 Albertus Wynand Durr *2-1-1878, &#8224;Johannesburg 18-3-1962</p>
<p><b>&gt;</b> a5.b8. JAN LION <b>HENNINGS</b> *9-12-1897, &#8224;†Kroonstad 13-12-1938,  &chi; Kaapstad 20-5-1924 Anna Susanna Marie Joubert * 1899, &divide; 25-1-1937, &chi;&chi; Theunissen Erna Jacomina Marie Bauer.<a target="_blank" href="Hs2fotos.htm#J005">Foto's J005</a> en <a target="_blank" href="Hs2fotos.htm#J001">J006</a></p>  
<p>Jan Lion en sy eerste vrou het slegs een seun gehad: Carl Christian *25-4-1925. Jan Lion Hennings was ‘n prokureur te Kroonstad.</p>
<p><b>&gt;</b> a5.b8.c1. CARL CHRISTIAN <b>HENNINGS</b> *25-4-1925.Carl Christian is dus die enigste persoon wat die geslagsregister van hierdie Hennings stam kan voortsit. Ons kon egter tot dusver geen sterfregister, besonderhede van ‘n eggenote of enige kinders opspoor nie.</p>

<H3>VOETNOTE</H3>
<ol>
<li class="Voetnota"><a name="1"></a>De Villiers C.C.: Geslagtregister der oude Kaapsche familiën. Kaapstad, 1893<br>
Hoge, J.: Personalia of the Germans at the Cape, 1652 — 1806 (Argiefjaarboek vir Suid-Afrikaanse Geskiedenis, Negende Jaargang)</br>
Hoge, J.: Bydraes tot die genealogie van ou Afrikaanse families (Verbeterings en aanvullings op die Geslachtregister der oude Kaapsche familiën van C.C. de Villiers). Amsterdam, 1958</br>
De Villiers, C.C. en C. Pama: Geslagsregister van die ou Kaapse families. Kaapstad, 1981</br>
Malherbe, D.F. du T.: Stamregister van die Afrikaanse volk. Stellenbosch, 1966.</br>
Redelinghuys, J.H.: Die Afrikaner-familienaamboek. Kaapstad, 1954</br>
Heese, J.A. en R.T.J. Lombard: Suid-Afrikaanse Geslagsregisters, Vol 3. Pretoria, 1992</br>
</li>
<br>
<li class="Voetnota"><a name="2"></a>Sleigh, D.: Die Buiteposte, VOC-buiteposte onder Kaapse bestuur 1652 — 1795, Pretoria, 1994, pp. 66, 161, 179 en 255<br></li>
<br>
<li class="Voetnota"><a name="3"></a>Hoge, J.: Personalia of the Germans at the Cape, 1652 — 1806 (Argiefjaarboek vir Suid-Afrikaanse Geskiedenis, negende jaargang), p.149<br></li>
<br>
<li class="Voetnota"><a name="4"></a>Webblad VOC Opvarenden. http://www.generali.nl/scheepvaartmuseum/index_explorer.htm<br></li>
</ol>

<p>
<A HREF="hs1.htm" alt="Vorige hoofstuk" title="Hoofstuk 1">&lt;- Vorige hoofstuk</A> |
<A HREF="hs3.htm" alt="Volgende hoofstuk" title="Hoofstuk 3">Volgende hoofstuk -&gt;</A>
</p>

<script language="JavaScript" src="../keuselys/voetnota.js"></script>
</body>
</html>
