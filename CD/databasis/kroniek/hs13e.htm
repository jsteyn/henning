<html>
<head>
<meta http-equiv="Page-Enter" content="BlendTrans(Duration=0.25,Transition=20)">
<meta http-equiv=Content-Type content="text/html; charset=ISO-8859-1" />
<LINK rel="stylesheet" type="text/css" href="../style/henning.css" />
<LINK rel="stylesheet" type="text/css" href="../style/staties.css" />
<title>HOOFSTUK 13</title>
<body background="../images/watermerk.gif" bgproperties="fixed">

<H3 class=OPSKRIFsentreer14b>Deel 5: Die Eerste Wêreldoorlog 1914 — 
1919</H3><SPAN 
style="FONT-SIZE: 10pt; FONT-FAMILY: Arial; mso-fareast-font-family: 'Times New Roman'; mso-bidi-font-family: 'Times New Roman'; mso-ansi-language: EN-GB; mso-fareast-language: EN-US; mso-bidi-language: AR-SA"></SPAN>
<p><SPAN 
style="mso-bidi-font-weight: bold"></SPAN></P>
<p><SPAN style="mso-bidi-font-weight: bold">D</SPAN>ie 
Wêreldoorlog van 1914 — 1919 was 'n oorlog waarby Suid-Afrika en die Afrikaner 
geen direkte belang by gehad het nie. As gevolg hiervan het baie min Hennings 
daarin betrokke geraak. Dit word weerspieël in die klein getal insidente wat 
hier vermeld word.</P>
<H4 class=Section21>Gesneuweldes</H4>
<p>Slegs een Henning man het gedurende die Eerste Wêreldoorlog gesneuwel. Dit was <B>Jacobus Hercules Henning</B> wat op 19 
Julie 1918, op 27 jarige ouderdom te Meteren, Frankryk gesneuwel het. 
Ongelukkig kon daar nog nie bepaal word waar hy in die Henning geslagsregister 
inpas nie. Hy was met Dora Phyllis Thompson getroud, dog hulle het geen kinders 
gehad nie<SUP><a href="hs13v.htm#73">73</a></SUP>. Meteren het vanaf April 1918 in Duitse hande geval. Op 
19 Julie 1918 het die die 9 de (Skotse) Divisie, bestaande uit die <I>2 nd Royal 
Scots Fusiliers</I> en die Suid-Afrikaanse Saamgestelde Battaljon, die dorp 
ingeneem na 'n hewige bombardement, wat bykans alle huise in die dorp verwoes 
het. Hy is begrawe in die Meteren Militêre Begraafplaas, Nord, Frankryk.</P>
<H4>Gewondes</H4>
<p><B>a1.b5.c1.d1.e1.f6. Jan Andries Henning *6-11-1882 </B>wat 
gedurende die Tweede Vryheidsoorlog krygsgevangene geneem en te Ceylon aangehou 
is, dien gedurende die Eerste 
Wêreldoorlog in No1 Suid-Afrikaanse Infanterieregiment. Hy doen diens in 
Frankryk en Vlaandere. Op 29 September 1917 word hy tydens gevegte in die 
regterboud verwond. Nadat hy herstel het, keer hy terug na die gevegsfront dog 
word weer op 24 Maart 1918 in sy linker elmboog verwond. As gevolg van sy dapper 
optrede word die Britse <I>Military Medal 
for Bravery in the Field</I> aan hom toegeken. Dit het hom gemagtig om die 
na-naamse letters “M.M.” agter sy naam te skryf<SUP><a href="hs13v.htm#74">74</a></SUP>.</P>
<table>
<tr>
	<td><img src="hs13/image065.jpg"></td>
	<td><P class=Foto-byskrif>Die Britse Military Medal for Bravery in the Field wat gedurende Wêreldoorlog I aan  a1.b5.c1.d1.e1.f6. Jan Andries Henning *6-11-1882 toegeken is. Hy is die enigste Henning wat gedurende hierdie oorlog vir dapperheid gedekoreer is. </p>
</tr>
</table>

<p><B>a1.b1.c6.d12.e3. Lourens Jacobus Henning *5-3-1895</B> dien gedurende die oorlog in No8 
Suid-Afrikaanse Infanterie Divisie as 'n telegraafoperateur. Op 6 Julie 
1917 word hy in Noord-Afrika in die linkerbeen en –voet 
verwond<SUP><a href="hs13v.htm#75">75</a></SUP></P>

<table>
<tr>
	<td><img src="hs13/image075.jpg"></td>
	<td><P class=Foto-byskrif>a1.b1.c6.d12.e3.f2.Adjudant-Offisier Lourens Jacobus Henning *5-3-1895</p>
</tr>
</table>

<H4 class=Section21>Operasionele Diens</H4>

<p><B>a2.b6.c4.d3.e5.f2. Willem Frederik Henning *19-04-1891</B>. Gedurende die Eerste Wêreldoorlog dien hy in die 3de ZAR regiment van die Unie Verdedigingsmag en doen onder andere diens in Noord Afrika. Hy was ook 'n kranige skut. Hy was kampioenskut van die Noordelike Kommandement van die UVM. Sy dogter, Maria Magdalena, het sy medaljes - drie Eerste Wêreldoorlog medaljes en die medalje wat hy as kampioenskut verower het aan die Henning Familiebond geskenk vir uitstalling in die Henning familiemuseum.</p>

<table>
<tr>
	<td><img src="hs13/image074.jpg"></td>
	<td><P class=Foto-byskrif>a2.b6.c4.d3.e5.f2. Willem Frederik Henning *19-4-1891</p>
</tr>
</table>

<table>
<tr>
	<td><img src="hs13/image076.jpg"></td>
	<td><P class=Foto-byskrif>Die medaljes wat a2.b6.c4.d3.e5.f2. Willem Frederik Henning *19-4-1891  tydens sy diens gedurende die Eerste Wêreldoolog verwerf het, van links na regs:  British War Medal, Victory Medal, Afrika Diensmedalje en die medalje wat hy verwerf het as die kampioenskut van die Noordelike Kommandement. Sy eenheidskenteken (3ZAR) word aan die bokant vertoon</p>
</tr>
</table>


<p><B>a2.b1.c6.d14.e2. Johannes Stephanus Henning *7-1-1890</B>. Gedurende 1913 word hy 'n offisier van die Unie Verdedigingsmag. Gedurende 1914 mobiliseer hy lede van die Verdedigingsmag in Soutpansberg vir vredestydse oefeninge. Hy bedank as offisier van die Verdedigingsmag toe die Rebellie uitbreek. Genl. Smuts, destydse Minister van Verdediging, weier om sy bedanking te aanvaar. Hy moes in Desember 1914, na drie maande eensame opsluiting, vir hoogverraad tereggestel word, omdat hy geweier het om teen rebelle uit te trek. Hierdie vonnis is egter ter syde gestel.</p>

<table>
<tr>
	<td><img src="hs13/image068.jpg"></td>
	<td><P class=Foto-byskrif>a2.b1.c6.d14.e2. Johannes Stephanus Henning *7-1-1890</p>
</tr>
</table>
<script language="JavaScript" src="../keuselys/voetnota.js"></script> 
</BODY></HTML>
