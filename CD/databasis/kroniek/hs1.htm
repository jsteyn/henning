<html>
<head>
<meta http-equiv="Page-Enter" content="BlendTrans(Duration=0.25,Transition=20)">
<meta http-equiv=Content-Type content="text/html; charset=ISO-8859-1">
<LINK rel="stylesheet" type="text/css" href="../style/henning.css" />
<LINK rel="stylesheet" type="text/css" href="../style/staties.css" />
<title>HOOFSTUK 1</title>
</head>
<body background="../images/watermerk.gif" bgproperties="fixed">
<H2>HOOFSTUK 1</H2>
<H4>HENNING? VAN WAAR</H4>
<H3>BETEKENIS VAN DIE VAN HENNING</H3>
<p>’n Afrikaanse handboek “Oorsprong en Betekenis van
Nederlandse en Duitse Familiename in die ‘Geslacht-Register der Oude Kaapsche
Familien’ (C C de Villiers)” deur J D A Krige<sup><a href="#1">1</a></sup>, gee die volgende
betekenis aan die van “HENNING”:</p>
<p>“by Oud hoog Duits Hagan, d.i. doringstruik, omheining, 
omheinde woonplek. Hagano. (Heyn, Hein, Hayn, Henn, ens) is eenstammige 
verkorting van ’n volle Oudgermaanse mansnaam soos Haganrich ( = hagan + ric=
heer, vors) + patron. uitgespreek — ing Henning naas Hanning, Heining, ens.”</p>

<p>Verskillende Duitse handboeke en in die besonder Hans
Bahlow se boek “<i>Deutsches Namenlexikon — Familien — und Vornamen nach
Ursprung und Sinn erklärt</i>”<sup><a href="#2">2</a></sup>, dui aan dat die naam inheems tot
die Noord Duitse gebiede Hannover, Hamberg, Holstein, Mecklenburg en Pommern
is. Veral die dorpe Stralsund en Greiffswald staan bekend as plekke waar die
naam ontstaan het. Beide hierdie dorpe was tot en met die Dertigjarige-Oorlog
(1618 — 1648) deel van Denemarke. Dit is moontlik die rede waarom daar vandag
nog so baie Hennings in Denemarke is. Tussen die jare 1300 en 1500 is die naam
HENNING as 'n gewilde bynaam aan Johannes se seun gegee. In die ou Baltiese
dialek is 'n hoenderhaan 'n “<i>hen</i>” genoem (<i>hen = manlik, 
henne = vroulik). </i>Die Baltiese (of Noord Duitse) “<i>ing</i>” is bygevoeg om aan te
dui dat dit 'n naam is wat afgelei is van 'n vader of voorsaat se naam, dit wil
sê “<i>Haan, die seun van Johannes”.</i> Vandag sou ons hom “Haantjie” genoem
het. Dit was ’n vriendelike manier om so ’n persoon aan te spreek.</p>
<p>Die naam het ontstaan onder edelmanne en ridders, soos:</p>
<p>Henning = Johannes Older, wat in 1290 in Stralsund gewoon het.</p>
<p>Henning = Johannes Brunswick, wat in 1305 in Kolberg gewoon het.</p>
<p>Henning = Johannes Dotenberg (Ridder), wat in 1326 in Greiffswald woonagtig was.</p>
<p>Graaf Henning van Irkesleve wat in 1330 in Haldslohe gewoon het.</p>
<p><IMG src="hs1/image002.jpg"><br>
<H3>Die naam Henning het ongeveer in die jaar 1290 te STRALSUND in die noorde van Duitsland ontstaan.</p> 
In die jaar 1305 kom die naam voor te KOLBERG in die teenswoordige Pole - huidige naam Kolobrzeg en in 1326 in die omgewing van GREIFFSWALD – by DEMMIN.</p> 
Tot en met die Dertigjarige-Oorlog (1618 – 1648) was Stralsund en Greiffswald nog deel van Denemarke, maar was Kolberg deel van Pruise.</p> 
Karnin, wat ongeveer 25 kilometers vanaf Stralsund geleë is, het mettertyd die plaas geword  waar hierdie Henning families gewoon het.</p> 
Lippstadt is die geboortedorp van Peter Henrich Henning, die stamvader van die meeste Hennings in Suid-Afrika<H3></p>
<A name="FAMILIEWAPEN"></A>
<H3>FAMILIEWAPEN EN FAMILIEBOND</H3>
<p>Kort na die Tweede Wêreldoorlog het ’n sekere N H
Theunissen ’n reeks artikels in die destydse tydskrif Brandwag gepubliseer
waarin hy ’n verskeidenheid familiewapens voorgehou het<sup><a href="#3">3</a></sup>. Dit het
ook nie lank geduur voordat hierdie wapens — ook die Henning wapen wat voorgehou
is — deur die niksvermoedende Suid-Afrikaanse bevolking opgeraap en as
outentiek aanvaar is. Aandenkings soos asbakkies, muurborde, plakette,
ensovoorts met hierdie wapens op is vervaardig en ons mense het dit opgeraap.</p>
<p>As deel van sy navorsing wou die skrywer homself vergewis
of enige van die Henning stamme in Suid-Afrika werklik op enige familiewapen
aanspraak kon maak. Hy het ’n verskeidenheid gesaghebbende publikasies oor
heraldiek bestudeer en samesprekings met gesaghebbendes op hierdie gebied
gevoer, onder andere met die Staatsheraldikus (mnr F Braunell) en Dr C Pama, ’n
wêreldbekende genealoog en heraldikus.</p>
<p>Dit het baie gou duidelik geword dat slegs die klein
groepie Henning en Hennig nasate van Georg Friedrich Henning wat gedurende 1765
vanaf Silesië (vandag deel van Pole) by die Kaap aangekom het, <u>moontlik </u>aanspraak
kan maak op die Henning wapen wat in die handel beskikbaar is. Georg Friedrich
Henning en sy nasate word in Hoofstuk 11 behandel.</p>
<p>Hierdie wapen het aan ’n Henning familie wat gedurende die
middeleeue in die destydse Silesië gewoon het, behoort. Georg Friedrich Henning
het vanaf Silesië gekom. Hoewel daar nie bewys kan word dat hy wel ’n lid van
die betrokke familie was nie, bestaan daar tog ’n sterk moontlikheid en op grond
hiervan kan daar nie beswaar wees indien hierdie familie die wapen gebruik nie.</p>

<p>In die gesaghebbende publikasie Armorial Général deur J B
Rietstap, wat deur Rolland geïllustreer is<sup><a href="#4">4</a></sup>, verskyn daar nie minder
as 112 000 familiewapens — hiervan is vier Henning wapens, vyf Hennig(s)
wapens (wat ook deur Henning families gebruik word) en twee Hennings wapens.
Hierdie wapens word op die volgende bladsy aangedui. Die Henning wapen links
bo, is die wapen wat as dié Henning wapen voorgehou word, maar wat na regte
slegs deur die nasate van Georg Friedrich Henning gebruik kan word. Die Hennigs
wapen, tweede van links in die derde ry, word reeds vir minstens twee eeue lank
deur die Henning familie van Karnin (naby Stralsund in Duitsland) gebruik.</p>
<p>Dit wil blyk of Theunissen eenvoudig Rietstap se boek
geneem, die Silesiese Henning wapen gekies het (op grond van die feit dat Georg
Friedrich Henning vanaf Silesië gekom het) en dit voorgehou as die wapen vir
al die Hennings in Suid-Afrika. Hy het nie besef dat Georg Friedrich Henning
die stamvader van ’n klein groepie Hennings en Hennigs (minder as 200 uit ’n
groottotaal van 4 000 Hennings) is nie.</p>
<p>Hoegenaamd geen verbintenis tussen enige van die ander
wapens en enige van die ander Henning stamme kon opgespoor word nie. Aangesien
meer as 90% van die Hennings in Suid-Afrika nasate van Peter Henrich (Pieter
Hendrik) Henning is, was die enigste wyse waarop hierdie mense ’n familiewapen
kon bekom, om ’n familiebond te stig en ’n wapen in die naam van die
familiebond te laat registreer.</p>

<p>Op 21 Julie 1984 het ’n groep Hennings aan huis van
Olivier Henning te Wierdapark, Verwoerdburg vergader en ’n familiebond vir die
nasate van PETER HENRICH HENNING gestig.</p>

<p>Die bestuur van die familiebond het dadelik aan die werk
gespring en ’n Bondswapen waarop elke nasaat van PETER HENRICH HENNING trots
kan wees, ontwerp en by die Staatsheraldikus laat registreer.
Goewermentskennisgewing no 1353 in Staatskoerant 9791 van 21 Junie 1985 kondig
die registrasie van die wapen aan en beskryf dit as volg: <i>Wapen: Gedeel rooi
en blou, by die middelpunt ’n ossewawiel, daaroorheen ’n swaardlemkruis,
alles silwer, vergesel in die skildhoofregs van ’n Afrikanerbul en in die
skildvoet regs van ’n kasteel, en links, oor die arm van die kruis heen, van ’n
klimmende leeu, alles goud; ’n silwer skildhoof. </i>
Die wapen verskyn op die openingskerm en as watermerk op hierdie bladsye. Slegs lede van die PETER HENRICH HENNING Familiebond mag egter
hierdie wapen gebruik. Die simboliek van die wapen word as volg beskryf:</p>

<p>1. Die kasteelpoort, wat oorgeneem is uit die stadswapen van die stad Lippstadt 
in Duitsland, simboliseer die herkoms van PETER HENRICH HENNING.</p>

<p>2. Die voorwiel van ’n ossewa simboliseer die feit dat die eerste drie geslagte 
Hennings in Suid-Afrika gedurende die laaste paar jare van die agtiende eeu en die eerste
helfte van die negentiende eeu almal trekboere was, wat die ongerepte,
onbekende binneland ingetrek het om hulle daar te vestig.</p>

<p>3. Die Afrikanerbees simboliseer die feit dat al die Hennings, tot aan die begin van die twintigste
eeu veeboere was en dat daar vandag nog ’n groot persentasie boere onder ons
gevind word. Ons liefde vir die natuur, ons bodem en ons land word hierdeur
weerspieel.</p>

<p>4. Die klimmende leeu simboliseer dapperheid en waagmoed. Die Hennings was pioniers, mense wat
die vryheid duur gekoop het met offers van sweet en bloed, wat hierdie mooi
land — wat ons die nageslag so lief het en trots op is — bewoonbaar gemaak het.
Dit simboliseer ook dat ons die toekoms met vertroue ingaan.</p>

<p>5. Die vier swaardlemme simboliseer die feit dat die Hennings tydens al die oorloë waar
daar om die vryheid van ons land geveg is, hul offers vir hul land gebring het.
Die swaardlemme in die vorm van ’n kruis simboliseer die Christenskap van die
Hennings.</p>

<p>Die horisontale wit baan aan die bokant van die wapen dui
aan dat dit ’n familiebond se wapen is.</p>

<p>Enige lid van die Familiebond mag nou voortgaan om vir
homself ’n wapen, waarvan die bondswapen die basis is, te ontwerp. Dit wat die
persoon ten opsigte van homself wil simboliseer word in hierdie wit baan
aangebring.</p>
<P>Alle afstammelinge van PETER HENRICH HENNING word dus hartlik uitgenooi om 
lede van die familiebond te word.</P>
<IMG height=485 src="hs1/image004.jpg" width=516 border=1 >
<IMG src="hs1/image005.gif">
<H3>VOETNOTE</H3>
<p class="Voetnota"><a name="1"></a>1. Krige J.D.A.: Oorsprong en Betekenis van Nederlandse 
en Duitse Familiename in die “Geslacht-register der oude Kaapsche Familien” (C C 
De Villiers) Pretoria, 1934, p.27</p>
<p class="Voetnota"><a name="2"></a>2. Bahlow H.: “Deutsches Namenlexikon”. Familien und 
Vornamen nach Ursprung und Sinn erklärt. München, 1977, p.228</p>
<p class="Voetnota"><a name="3"></a>3. Die Brandwag, Vrydag 15 Februarie 1946. Die Families 
Van der Heyden, Bekker en Henning deur N.H. Theunissen</p>
<p class="Voetnota"><a name="4"></a>4. V. &amp; H.V. Rolland’s Illustrations to the Armorial 
Général by J.B. Rietstap. London, S.W.3, 1967</p>

<p><A HREF="hs2.htm" alt="Volgende hoofstuk" title="Hoofstuk 2">Volgende hoofstuk -&gt;</A></p>
<script language="JavaScript" src="../keuselys/voetnota.js"></script>
</body>
</html>
