<html>
<head>
<meta http-equiv=Content-Type content="text/html; charset=windows-1252">
<title>OORSPRONG EN BETEKENIS VAN DIE NAAM HENNING</title>
<LINK rel="stylesheet" type="text/css" href="../style/henning.css" />
<LINK rel="stylesheet" type="text/css" href="../style/staties.css" />
</head>

<body  background="../images/watermerk.gif" bgproperties="fixed">
<h1>AFDELING 1</h1>
<h2>OORSPRONG EN BETEKENIS VAN DIE NAAM HENNING</h2>
<p>Die naam Henning is inheems
tot die Noord Duitse gebiede Mecklenburg, Hannover, Hamberg, Holstein en
Pommern. Veral die dorpe Stralsund en Greiffswald, in Mecklenburg, naby die
Baltiese See staan bekend as plekke waar die naam ontstaan het. Beide hierdie
dorpe was tot en met die Dertigjarige-Oorlog (1618 — 1648) deel van Denemarke.
Tussen die jare 1300 en 1500 is die naam HENNING as 'n gewilde bynaam aan
Johannes se seun gegee. In die ou Baltiese dialek is 'n hoenderhaan 'n “<i>hen</i>”
genoem (<i>hen = manlik, henne = vroulik). </i>Die Baltiese (of Noord Duitse) “<i>ing</i>”
is bygevoeg om aan te dui dat dit 'n naam is wat afgelei is van 'n vader of
voorsaat se naam.<i> </i>In moderne Afrikaans sou ons hom <b><i>Haantjie </i></b>genoem
het.  Dit was dus ’n vriendelike manier om so ’n persoon aan te spreek.</p>

<p>Die naam het ontstaan onder edelmanne en ridders, soos<a href="#_edn1" name="_ednref1" title="">[i]</a>:</p>

<p><span style='font-size:10.0pt;font-family:Symbol'>·</span>
Henning = Johannes Older, wat in 1290 in die omgewing van Stralsund gewoon het — vermoedelik Demmin, hoewel
bewyse van groot Henning betrokkenheid in Stralsund self, in die kerkargief van
die Evangeliese Kerk, Stralsund gevind is.</p>

<p><span style='font-size:10.0pt;font-family:Symbol'>·</span>
Henning = Johannes Brunswick, wat in 1305 te Kolberg gewoon het. Kolberg val vandag binne die grondgebied van
Pole, maar was gedurende 1305 deel van die Staat wat vandag Duitsland genoem word.</p>

<p><span style='font-size:10.0pt;font-family:Symbol'>·</span> 
Henning = Johannes Dotenberg (Ridder), wat in 1326 in die omgewing van Greiffswald woonagtig was. Daar word vermoed dat hy 'n nasaat van Johannes Older was.</p>

<p><span style='font-size:10.0pt;font-family:Symbol'>·</span>
Graaf Henning van Irkesleve wat in 1330 in Haldslohe gewoon het.</p>
<p><img  src="../images/oorsprong/image001.jpg"></p>

<p>Die naam Henning het ongeveer in die jaar 1290 te STRALSUND in die noorde van Duitsland ontstaan.</p> 
In die jaar 1305 kom die naam voor te KOLBERG in die teenswoordige Pole - huidige naam Kolobrzeg en in 1326 in die omgewing van GREIFFSWALD – by DEMMIN.</p> 
Tot en met die Dertigjarige-Oorlog (1618 – 1648) was Stralsund en Greiffswald nog deel van Denemarke, maar was Kolberg deel van Pruise.</p> 
Karnin, wat ongeveer 25 kilometers vanaf Stralsund geleë is, het mettertyd die plaas geword  waar hierdie Henning families gewoon het.</p> 
Lippstadt is die geboortedorp van Peter Henrich Henning, die stamvader van die meeste Hennings in Suid-Afrika.</span></b></p>

<p ><span>Gedurende die 13/14e eeue
het nasate van hierdie eerste Hennings versprei oor die gebiede wat vandag as
Duitsland, Denemarke, Pole (Poland), Latvia, Estonia, Swede en Noorweë bekend
is. Alle rekords uit hierdie tyd het egter met verloop van tyd verlore gegaan.</span></p>

<p ><span>Gedurende die 17e en 18e
eeu het verskeie Hennings begin om elders heen te verhuis — ook na die nuwe
wêreld. So vind ons vandag een van die grootste Henning stamme in Suid-Afrika.
Henning gesinne word vandag egter in bykans al die beskaafde lande van die
Westerse wêreld gevind. </span></p>

<p >'n Paar Henning nasate het egter in die omgewing van Stralsund en Greiffswald
agtergebly. Dit is bekend dat Jacob Henning (die oue), gedurende 1635 te Demmin
(naby Greiffswald) gebore is. Jacob Henning en sy nasate het  as die <b><i>Henning
familie van Karnin </i></b>bekend geword. Karnin is ongeveer 25 km vanaf Stralsund. Jacob Henning en sy nasate was groot en welgestelde grondeienaars wat in 'n
kasteel gewoon het. Hierdie kasteel is gedurende 1945, tydens die Tweede
Wêreldoorlog deur die Kommunistiese regering, wat Oos-Duitsland oorgeneem het,
gekonfiskeer. Die familie het hierna oor Wes-Duitsland versprei</p>

<p><img width=604 height=211 src="../images/oorsprong/image002.gif"></p>
<p>Die kasteel van die Henning familie van Karnin.</p>
<br clear=all>
<hr />
<p><a href="#_ednref1" name="_edn1" title="">[i]</a> Bahlow H.: “Deutches Namenlexikon”. Familien und Vornamen nach Ursprung und Sinn erklärt. München, 1977, p228</p>
<script language="JavaScript" src="../scripts/voetnota.js"></script>
</body>
</html>
