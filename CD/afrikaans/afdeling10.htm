<HTML>
<HEAD>
<meta http-equiv="Page-Enter" content="BlendTrans(Duration=0.25,Transition=20)">
<meta http-equiv=Content-Type content="text/html; charset=UTF-8" />
<LINK rel="stylesheet" type="text/css" href="../style/henning.css" />
<LINK rel="stylesheet" type="text/css" href="../style/staties.css" />
<title>AFDELING 10</title>
</HEAD>
<BODY background="../images/watermerk.gif" bgproperties="fixed">
<h1>AFDELING 10</h1>
<div style="float:left">
<h2>KRYGSGESKIEDENIS VAN DIE HENNING FAMILIES</h2>
<b>Subafdelings</b>
<ol type="a">
	<li>
		<a class="keuseitem" href="afdeling10a.htm">Die Stryd teen die Boesmans en die Xhosa-oorloë van 1779 - 1879</a>
	</li>
	<li>
		<a class="keuseitem" href="afdeling10b.htm">Die Basoeto-Oorloë van 1858 - 1868</a>
	</li>
	<li>
		<a class="keuseitem" href="afdeling10c.htm">Die Eerste Vryheidsoorlog 1880/81</a>
	</li>
	<li>
		<a class="keuseitem" href="afdeling10d.htm">Die Anglo-Boere-oorlog van 1899 - 1902</a>
	</li>
	<li>
		<a class="keuseitem" href="afdeling10e.htm">Die Eerste Wêreldoorlog 1914 - 1918</a>
	</li>
	<li>
		<a class="keuseitem" href="afdeling10f.htm">Die Tweede Wêreldoorlog 1939 - 1945</a>
	</li>
	<li>
		<a class="keuseitem" href="afdeling10g.htm">Die Kaputilasie van die Suid-Afrikaanse Regering 1994</a>
	</li>
	<li>
		<a class="keuseitem" href="afdeling10v.htm">Voetnote</a>
	</li>
</ul>
</div>
<div style="float:right;">
	<IMG SRC="../images/afdeling10/f1.jpg" width="400">
</div>
<div style="clear: left;"></div>
<h2>Inleiding</h2>
<p>Sedert Jan van Riebeeck in 1652 die beskawing na die suidpunt van Afrika gebring het, het Suider Afrika meer as sy deel aan geweld, onmin tussen kultuurgroepe en oorlog gehad. Hoe dan anders? Afrika was maar altyd die kookpot waar 'n mens se lewe nie veel werd was nie. As mens dan ook nog verskillende Westerse kultuurgroepe in die kookpot gooi, gaan daar nog groter uitbarstings en vyandigheid kom.</P>
<p>Die krygsgeskiedenis van die Henning familie in Suid-Afrika is inderwaarheid 'n paradoks. Dit het deur die eeue duidelik geword dat hierdie familie inderwaarheid 'n vredeliewende groep mense was en nog steeds is. In die totale geskiedenis van Suid-Afrika is slegs een insident opgespoor waar 'n Henning 'n leidende rol gespeel het in 'n militêr/politieke kwessie. Dit het meer as twee honderd jaar gelede, gedurende 1795 gebeur toe 267 burgers van Graaff-Reinet 'n brief onderteken het, wat aan Goewerneur A J Sluysken, die laaste Hollandse Goewerneur aan die Kaap, gerig was, waarin hulle landdros Mainier verkla het dat hy onder andere nie sy plig nagekom het, om vir hulle beveiliging te sorg nie. 'n Groep gewapende boere het kort voor hierdie brief vir Landdros Mainier uit die Drosdy verdryf en 'n onafhanklike republiek uitgeroep. Die Republiek van Graaff-Reinet kan dus as die eerste <I>Volkstaat</I> in Suid-Afrika beskou word. Pieter Hendrik Henning(a2.) (Afdelings 6.1; 6.2; 6.3) was een van hierdie 267 burgers<SUP><a href="afdeling10v.htm#1">1</a></SUP>. Hierdie insident was juis daarop gerig om vrede in die grensdistrikte van die Kaapkolonie te bewerkstellig. In Deel 2 sal daar meer breedvoerig oor Pieter Hendrik Henning vertel word.</P>
<p>Die Henning familie het deur die eeue krygsmanne geword sonder dat hulle ooit krygsmanne wou wees, omdat hulle elke keer deur omstandighede buite hulle beheer in oorloë ingesleep is, omdat hulle hul op die verkeerde tyd op die verkeerde plek bevind het. Ontwakende Afrikaner Nasionalisme het egter ook gedurende die negentiende eeu 'n rol gespeel in die betrokkenheid van die Henning familie.</P>
<p>Uit die krygsgeskiedenis van die familie word dit duidelik dat die meerderheid lede van die familie die vryheidstrewe van die ontwakende Afrikanervolk ondersteun het, omdat die Henning familie die vormingsjare van die nuwe volk en taal — Afrikaans— meegemaak het en deel daarvan was. Sedert Brittanje die Kaap gedurende 1795 oorgeneem het, is daar 'n doelgerigte poging aangewend om die ontwakende Afrikaner Nasionalisme te onderdruk. Nadat dit duidelik geword het dat Britse Imperialisme op sy eie nie die Afrikaner en sy taal kon onderwerp en vernietig nie, is daar begin om die swart volke teen die Afrikaner op te sweep en is hierdie volke betrek in die stryd teen Afrikaner Nasionalisme. Oor die afgelope 200 jaar moes die Afrikanervolk (waarvan die Henning familie deel was) dus op alle fronte vir sy oorlewing veg. </P>
<p>In die aanvanklike stryd teen die Boesmans en Xhosas was nasionalisme of 'n bepaalde ideologie nog nie ter sprake nie. Die stryd het slegs om oorlewing gegaan. Soos Afrikaner Nasionalisme gedurende die eerste paar dekades van die negentiende eeu begin ontwaak het, het die oorloë waarin die Hennings betrokke geraak het , al hoe meer oor ideologieë gegaan. Dit het sy hoogtepunt bereik met die Anglo-Boere-Oorlog van 1899 – 1902. Die feit dat so baie Hennings wat in die Kaapkolonie gewoon het, hul volksgenote in die Boere Republieke gesteun het, ondersteun hierdie stelling.</P>
<p>Sedert Pieter Hendrik Henning in 1765 voet by die Kaap aan wal gesit het, het die Henning familie in stilte sy deel tot die stryd bygedra. Dit sou baie goed gewees het as die name van alle Hennings wat in oorloë betrokke was, vermeld kon word. Soos te verstane is dit baie moeilik uitvoerbaar. Die enigste oorlog waarvan 'n redelike volledige relaas van die Henning familie se betrokkenheid moontlik is, is die Anglo-Boere-Oorlog van 1899 – 1902 en selfs in hierdie geval is dit nie moontlik om elke Henning te dek 
nie. Daar is dus gekonsentreer op uitsonderlike insidente.</P>
<script language="JavaScript" src="../scripts/voetnota.js"></script>
</BODY></HTML>
